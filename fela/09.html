<!DOCTYPE html>
<html>
	<head>
		<title> Difela tsa sione </title>
		<meta charset="utf-8">
		<meta name="viewport" content="width=device-width,initial-scale=1">
		
		<link rel="stylesheet" href="http://code.jquery.com/mobile/1.4.5/jquery.mobile-1.4.5.min.css" />
		<script src="http://code.jquery.com/jquery-1.11.1.min.js"></script>
		<script src="http://code.jquery.com/mobile/1.4.5/jquery.mobile-1.4.5.min.js"></script>

		</head>

		<body>

			<div data-role="page"> 

				<div data-role="header" data-theme="d" data-position="fixed" data-fullscreen="true">
                    <a href="/difela/index.html" data-icon="carat-l" data-iconpos="notext"></a>
					<h3>Moya wa ka, o rorise Modimo</h3>
				</div>
				<br>
				<br>
				<div data-role="content">
					<h3 align="center"> 09 Moya wa ka, o rorise Modimo</h3>


					<p align="center">

Moya wa ka, o rorise Modimo<br>
Ka dipina tse batlang lehodimo,<br>
Bitso lena le bokwe ka mehla;<br>
O lebohe paballo ya Morena,<br>
Ka lerato lohle le ka ho wena;<br>
Tsoha joale, o boke ka matla.<br><br>
Dibe tsa hao di hlakoloa ke eena,<br>
Oa o tiisa ha lefu le o kena.<br>
O se phake wa wela lebitleng.<br>
Ha o lapa, ahlamisa molomo,<br>
O futiswe monate le molemo,<br>
Bocha ba hao e be bo sa feleng.<br><br>
Pelo ya hae ke pelo e telele,<br>
E mosa, e sa halefeng kapele;<br>
O khutsisa Lentswe le rohakang<br>
Dibe tsa hao, tse tshoaneloang ke kotlo;<br>
O sa ntse a o biletsa letlotlo;<br>
Na mohau ona o mokaakang!<br><br>
O phahame joale ka lehodimo!<br>
Isa mahlo ka 'nga ya bochabela,<br>
Bo lekanye le bophirimela<br>
Dibe tsa hao, ha di nkoa ke Morena,<br>
Di lahleloa hole joalo le wena,<br>
Di timetsoa ke ea o emelang.<br><br>
Ho joale ka motho ha a hauhela<br>
Bana ba hae, leha ba mo siteloa;<br>
O tsebile hoba re lerole;<br>
Re dimela tse phakang ho palesa.<br>
Tse felang hang ha moya o di chesa,<br>
Molora o fefoleloang hole.<br><br>
Se sa feleng ke mosa wa Morena;<br>
Ba mo tshabang ba pholosoa ke eena<br>
Ha ba etsa see a se laelang;<br>
O tla rata ditloholo tsa rona,<br>
Ha re tlosa pel'a mahlo a tsona<br>
Dibe tsohle le mekgoa e senyang<br>
</p>
				</div>

		<div data-role="footer" data-position="fixed" data-id="footernav" data-theme="d" data-fullscreen="false">
					<div data-role="navbar">
						<ul>
					<li>
					<a href="/difela/index.html" data-icon="home">Home</a></li>
					<li>
					<a href="#" data-icon="heart">Favorites</a></li>
					<li>
					<a href="#" data-icon="search">Explore</a></li>
					<li>
					<a href="#" data-icon="bars">More</a></li>
				</ul>
				</div>

			</div>

			</div>



		</body>


</html>